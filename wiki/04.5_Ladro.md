# Ladro

**Descrizione della classe: **I ladri sono personaggi umani
specializzati in sotterfugi e inganni. Provengono da tutte le classi
sociali, dai nobili annoiati in cerca di emozioni, agli assassini
subdoli e ben addestrati, agli ex monelli di strada autodidatti.

Anche se la classe è chiamata "ladro", i personaggi ladri non sono
sempre disonesti e non sempre rubano. Molti di loro usano i loro talenti
per il bene piuttosto che per il beneficio personale, e lavorano come
esploratori e avventurieri. Anche i gruppi di avventurieri più nobili e
onesti hanno spesso bisogno di aggirare trappole e serrature o di avere
a disposizione qualcuno che possa andare in avanscoperta, e molti
cosiddetti "ladri" impiegano la loro carriera di avventurieri in questo
tipo di attività e senza mai rubare una moneta in vita loro.

I gruppi di avventurieri trovano i talenti dei ladri estremamente utili,
anche se i ladri non sono i migliori guerrieri e potrebbero aver bisogno
di essere protetti durante il combattimento

Tabella 4-6: abilità del ladro per livello

[TABLE]

**Restrizioni all'equipaggiamento: **I ladri possono usare qualsiasi
arma a una mano e possono indossare armature di cuoio. Poiché devono
viaggiare leggeri per utilizzare le loro abilità, non possono usare armi
a due mani o scudi. I ladri possono usare qualsiasi arma a distanza.

**Punti ferita: **I ladri guadagnano 1d4 punti ferita per livello di
esperienza fino al 9° livello. Aggiungono il loro bonus di Cos a
ciascuno di questi tiri. Dopo il 9° livello, i ladri guadagnano 2 punti
ferita per livello e non aggiungono ulteriori bonus di Cos (ma
mantengono i bonus ai tiri precedenti).

**Bonus di attacco base: **il bonus di attacco di un ladro si basa sul
suo livello. Vedi il Capitolo 10: Combattimento per i dettagli su come
questo si traduce nel valore per colpire le diverse classi di armatura.

**Capacità:** Un ladro inizia con 4 punti capacità più un numero di
punti extra pari al suo bonus di Int. Questi punti possono essere
utilizzati per la stessa capacità o per capacità diverse. I ladri
guadagnano ulteriori punti capacità man mano che salgono di livello.
Vedi il Capitolo 5: Prove di abilità e capacità per la lista delle
capacità disponibili.

**Maestria delle armi:** I ladri iniziano con due gradi di maestria
delle armi, che devono essere spesi immediatamente per acquisire
competenza di base con due armi diverse. Vedi il capitolo 6: Maestria
delle armi per il funzionamento della maestria delle armi. I ladri
ottengono ulteriori gradi di maestria delle armi man mano che salgono di
livello, ma questi gradi non possono essere spesi immediatamente dopo
aver raggiunto il livello. Vedi il Capitolo 11: Guadagnare esperienza
per ulteriori dettagli.

**Attacco furtivo: **Se un ladro è in grado di colpire un avversario che
non è a conoscenza della sua posizione, ottiene un bonus +4 al suo tiro
per colpire e, se l'attacco va a segno, infligge il doppio del normale
danno. Se un ladro effettua due attacchi simultanei (perché sta
brandendo due armi), allora entrambi gli attacchi ricevono il bonus di
+4 e infliggeranno il doppio dei danni se colpiscono. Il semplice fatto
di essere dietro un nemico non è sufficiente per ottenere un attacco
furtivo. Il ladro deve essere effettivamente nascosto, invisibile o
altrimenti occultato, e la sua posizione non deve essere nota al suo
bersaglio. L'attacco furtivo può essere effettuato con un attacco in
mischia o con un'arma da lancio o da tiro scagliata a breve distanza.

**Scassinare serrature:** Se un ladro è in possesso di un set di
grimaldelli, o di strumenti in grado di costituire dei grimaldelli
improvvisati, può tentare di scassinare qualsiasi serratura con una
percentuale di successo elencata nella tabella 4-6. il tentativo farà
scattare qualsiasi trappola presente sulla serratura, a meno che la
trappola non sia stata rimossa o altrimenti disabilitata. In alcuni casi
una serratura particolarmente complessa (o semplice) può dare un
modificatore al tiro del ladro. Ad un ladro è concesso un solo tentativo
di scassinare qualsiasi serratura che incontra. Se dovesse fallire, non
potrà più tentare di aprire quella determinata serratura finché non sarà
salito di livello.

**Trovare trappole: **I sensi allenati di un ladro sono in grado di
rilevare la presenza di trappole su oggetti o in zona. La Tabella 4-6
elenca la percentuale di probabilità di trovare ogni trappola in
un'area. Il ladro non ottiene automaticamente un tiro per questa
abilità. Il suo giocatore deve dichiarare che il personaggio sta
perlustrando l'area. Il Game Master dovrà tirare i dadi e informare il
giocatore nel caso il ladro individui una trappola. Nel caso non vengano
trovate trappole il ladro non saprà se dipende dal fatto che non ci
siano trappole o se semplicemente non le ha notate. In alcuni casi una
trappola particolarmente ben nascosta (o malamente occultata) può dare
un modificatore al tiro del ladro.

**Rimuovere trappole:** Se un ladro è consapevole dell'esistenza di una
trappola, può tentare di disattivarla per evitare che si attivi. La
percentuale di probabilità che questa abilità vada a buon fine è
indicata nella tabella 4-6. Se questa abilità fallisce, la trappola
verrà attivata. In alcuni casi una trappola particolarmente complessa (o
semplice) può dare un modificatore al tiro del ladro. Un ladro può
tentare più volte di rimuovere la stessa trappola, anche se, poiché la
trappola si attiva ogni volta che il ladro ci prova, farlo può essere
un'attività pericolosa.

**Scalare pareti:** I ladri sono in grado di arrampicarsi su muri e
altre superfici a strapiombo. La percentuale di probabilità di successo
è elencata nella tabella 4-6. Il giocatore del ladro deve tirare per
ogni 30 metri o frazione di parete scalati, un fallimento indica che il
ladro cadrà a metà della scalata. Vedi Capitolo 9: Avventure nel
sottosuolo per i dettagli sulle cadute. In alcuni casi una superficie
scivolosa o liscia (o particolarmente ruvida) può dare un modificatore
al tiro del ladro.

**Muoversi silenziosamente:** I ladri sono in grado di muoversi senza
essere sentiti. La percentuale di successo è elencata nella tabella 4-6.
Il giocatore del ladro deve tirare per ogni turno di movimento,un
fallimento indica che il ladro ha emesso un suono che altri potrebbero
sentire. Dovrebbe essere il Game Master a tirare i dadi quando il ladro
si muove silenziosamente, in modo che il giocatore non sappia se il suo
personaggio è stato sentito o meno.

**Nascondersi nelle ombre:** Un ladro è in grado di nascondersi
efficacemente se c'è una copertura o un'ombra in cui ripararsi. La
percentuale di probabilità di successo è elencata nella tabella 4-6. Il
giocatore del ladro deve tirare per il tentativo iniziale, e poi per
ogni turno di movimento, un fallimento indica che il ladro è diventato
temporaneamente visibile. Dovrebbe essere il Game Master a tirare i dadi
quando il ladro si sta nascondendo, in modo che il giocatore non sappia
se il suo personaggio è stato individuato o meno. Se qualcuno sta
osservando il ladro prima che inizi a nascondersi, sarà ancora in grado
di vedere il ladro indipendentemente dal successo o meno di questa
abilità.

**Svuotare tasche:** Un ladro è in grado di borseggiare gli altri per
sottrarre loro piccoli oggetti, con una percentuale base di probabilità
di successo elencata nella tabella 4-6. Questa abilità può essere usata
per sottrarre borselli o sacchetti da cintura, o anche per rubare
un'arma dal fodero, ma non può essere usata per rubare qualcosa che sia
tenuto in mano dal bersaglio o sia legato al bersaglio stesso, come uno
zaino o un'armatura.

La probabilità base di successo è ridotta del 5% per ogni dado vita del
bersaglio.

Il giocatore del ladro deve indicare l'oggetto che vuole rubare prima di
tirare. Se il ladro ottiene un risultato pari o inferiore alla sua
probabilità di successo modificata, allora riesce a sottrarre l'oggetto.
Se il risultato è maggiore della sua probabilità di successo modificata,
ma inferiore al doppio, allora non riesce a rubare l'oggetto, ma il
tentativo di furto passa inosservato.

Se il risultato è superiore al doppio delle sue probabilità di successo
modificate, o tira uno 00, allora non solo non riesce a rubare
l'oggetto, ma viene anche notato dal bersaglio.

**Sentire Rumori: **Se un ladro ascolta in silenzio una porta, una
finestra o una parete sottile, allora ha una percentuale di probabilità
di sentire deboli rumori che altri personaggi non sentirebbero, come
indicato nella tabella 4-6. Il ladro deve trovarsi in condizioni di
quiete per usare questa abilità: il chiacchiericcio di altri personaggi
o dei combattimenti sovrastano i rumori che potrebbero essere uditi. Il
Game Master dovrebbe tirare per il successo di questa abilità in modo
che nel caso il risultato sia negativo il giocatore non sappia se questo
è dovuto al fallimento del

**Decifrare linguaggi:** Al 4° livello o superiore, un ladro ha una
probabilità dell'80% di riuscire a decifrare qualsiasi lingua o codice
scritto di natura non magica. Quest’abilità funziona solo su testi
scritti e non può essere usata per capire le lingue parlate.

**Usare pergamene: **A partire dal 10° livello, un ladro ha il 90% di
probabilità di riuscire a decifrare e utilizzare qualsiasi pergamena
contenente un incantesimo arcano. Se il tiro dovesse fallire,
l'incantesimo della pergamena verrà comunque utilizzato, ma avrà un
effetto errato. Un incantesimo offensivo si attiverà centrato sul ladro
invece che sul bersaglio previsto, mentre un incantesimo non offensivo
si dissolverà senza alcun effetto.

**Tiri salvezza: **I ladri effettuano i tiri salvezza facendo
riferimento ai valori elencati nella tabella 4-6.
