# Mago

**Descrizione della classe: **I maghia sono personaggi umani che hanno
studiato le arti arcane e che sono in grado di lanciare incantesimi.

A differenza che per gli elfi, intrinsecamente magici, la magia non è
facile per gli umani e i futuri maghi devono studiare per anni prima di
essere in grado di padroneggiarla. In alcune grandi città tale studio
viene fatto in un'università, ma in aree più rurali con meno risorse e
meno persone è più probabile che ci sia un rapporto di
maestro/apprendista. Sfortunatamente entrambi i tipi di studio lasciano
poco tempo per altre attività e questo significa che i maghi tendono ad
essere un po' carenti in tratti e abilità più fisiche.

In un gruppo di avventurieri, un mago è una preziosa aggiunta data la
vasta gamma di incantesimi offensivi, ma deve essere protetto da altri
personaggi perché fisicamente debole. A bassi livelli, il limitato
numero di incantesimi di cui un mago dispone può renderlo quasi un peso
per il suo gruppo. Tuttavia, i gruppi lingimiranti si prendono cura dei
loro maghi poiché se dovessero sopravvivere fino a giungere ad alti
livelli potrebbero padroneggiare un impressionante potere distruttivo.

### Tabella 4-7: **Abilità del mago per livello**

[TABLE]

**Restrizioni all'equipaggiamento: **I maghi non possono indossare
armature o usare scudi e non possono usare la maggior parte delle armi
tranne pugnali, bastoni, fionde, fruste, pistole, reti e cerbottane.

**Punti ferita: **I maghi guadagnano 1d4 punti ferita per livello di
esperienza fino al 9° livello. Aggiungono il loro bonus di Cos a
ciascuno di questi tiri. Dopo il 9° livello, gli utenti magici
guadagnano 1 punto ferita per livello e non aggiungono ulteriori bonus
di Cos (ma mantengono i bonus ai tiri precedenti).

**Bonus d'attacco base: **il bonus d'attacco di un mago si basa sul suo
livello. Vedi il Capitolo 10: Combattimento per i dettagli su come
questo si traduce nel valore per colpire le diverse classi di armatura.

**Capacità: **Un utilizzatore di magia inizia con 4 punti capacità più
un numero di punti extra pari al suo bonus di Int. Questi punti possono
essere utilizzati per la stessa capacità o per capacità diverse. I maghi
guadagnano ulteriori punti capacità man mano che salgono di livello.
Vedi il Capitolo 5: Prove di abilità e capacità per la lista delle
capacità disponibili.

**Maestria delle armi: **I maghi iniziano il gioco con due gradi di
maestria delle armi, che devono essere spesi immediatamente per
acquisire competenza di base con due armi diverse. Vedi il Capitolo 6:
Maestria delle armi per il funzionamento della maestria delle armi. I
chierici guadagnano ulteriori gradi di maestria delle armi man mano che
salgono di livello, ma questi gradi non possono essere spesi
immediatamente dopo aver raggiunto il livello. Vedi il Capitolo 11:
Guadagnare esperienza per ulteriori dettagli.

Incantesimi: I maghi possono lanciare incantesimi di tipo arcano. Vedi
il Capitolo 7: Incantesimi per una descrizione dettagliata di questi
incantesimi. Se l'incantatore ha riposato per un periodo sufficiente (8
ore), può passare un'ora a studiare il suo libro degli incantesimi dopo
il risveglio per ottenere incantesimi per il giorno, come indicato nella
tabella 4-7.

Un mago di 1° livello inizia il gioco con solamente due incantesimi nel
suo libro degli incantesimi e deve acquisirne altri durante le sue
avventure. Il mago può preparare qualsiasi incantesimo dal proprio
libro, sia nella forma normale che in quella invertita (se l'incantesimo
ha una forma invertita), ma non può preparare incantesimi dal libro di
qualcun altro o da una pergamena, nemmeno usando un incantesimo di
lettura del magico.

Ogni incantesimo preparato può essere lanciato una volta durante il
giorno e, se un mago desidera lanciare un incantesimo più di una volta,
allora dovrà preparare l'incantesimo più di una volta, occupando più
utilizzi di incantesimo del livello appropriato. Alcuni incantesimi del
mago sono reversibili. Questi incantesimi possono essere invertiti per
avere un effetto opposto a quello normale dell'incantesimo. Un mago
sceglie se invertire o meno l'incantesimo al momento della preparazione,
non al momento del lancio.

Un mago inizia il gioco con un libro di incantesimi datogli dal suo
maestro, questo libro contiene l'incantesimo Lettura del magico e un
altro incantesimo di 1° livello a scelta del giocatore. Questo libro
degli incantesimi è un regalo del maestro del personaggio e non deve
essere pagato.

Vedi il Capitolo 7: Incantesimi per maggiori informazioni sugli
incantesimi e sul lancio degli incantesimi.

**Tiri salvezza:** I maghi effettuano i tiri salvezza facendo
riferimento ai valori elencati nella tabella 4-7.
